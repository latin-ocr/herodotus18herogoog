‘HPOAOTOY

ἸΣΤΟΡΙΩΝ ΟΓΔΟΗ.

-μ-

ΟΥΡΑΝΙΑ.

1 ΟῙ δὲ Ἑλλήνων ἔς τὰν ναυτικόν στρατόν ταχθέν-
τες ἦσαν οἵδε· Ἀθηναῖοι μὲν, νέας παρεχόμενοι
ἑπτὰ καὶ εἴκοσι καὶ ἑκατόν· §rra δὲ οῗρετῆς τε καὶ
προθυμίης Πλαταιέες, ἄπειροι τῆς ναυτικῆς ἐόντες,
συνεπλήρουν τοῖσι Ἀθηναίοισι τὰς νέας· Κορίνθιοι
δὲ τεσσεράκοντα νέας παρείχοντο· Μεγαρέες δὲ εἴκοσι·
καὶ Χαλκιδέες ἐπλήρουν εἴκοσι, Ἀθηναίων σφι παρε-
χόντων τὰς νέας· Αἰγινῆται δὲ ὀκτωκαίδεκα· Σικυώ-
νιοι δὲ δυώδεκα· Λακεδαιμόνιοι δὲ δέκα· Ἐπιδαύριοι
δὲ ὀκτώ· Ἐρετριέες δὲ ἑπτά· Τροιζήνιοι δὲ πέντε·
Στυρέες δὲ δύο· καὶ Κεῖοι δύο τε νέας καὶ πέντη-
κοντέρους δύο· Λοκροὶ δέ σφι οἳ Ὀπούντιοι ἐπεβώ-
θεον, πεντεκοντέρους ἔχοντες ἑπτά.

2 Ἠσαν μὲν ὧν οὗτοι οἱ στρατευόμενοι ἐπ’ Ἀρτε-
μίσιον· εἴρηται δέ μοι καὶ ὥς τό πλῆθος ἔκαστοι τῶν
νεῶν παρείχοντο· σ’,ριθμός δὲ τῶν συλλεχθεισέων
νεῶν ἐπ’ Ἀρτεμίσιον ἦν, πάρεξ τῶν πεντηκοντέρων,
μία καὶ ἑβδομήκοντα καὶ διηκόσιαι. τὸν δὲ στρατη-
γόν τὸν τό μέγιστον κράτος ἔχοντα παρείχοντο
Σπαρτιῆται, Εὐρυβιάδεα τὸν Εὐρυκλείδεω. οἱ γὰρ
σύμμαχοι οὐκ ἔφασαν, ἢν μὴ ὁ Λάκων ἡγεμονεύῃ,
Ἀθηναίοισι ἕψεσθαι ἡγεομένοισι, ἀλλὰ λύσειν τὰ

3 μέλλον ἔσεσθαι στράτευμα. Ἐγένετο γὰρ κατ’
ἅρχάς λόγος, πρὶν ἢ καὶ ἐς Σικελίην πέμπειν ἐπὶ
συμμαχίην, ὦς τὸ ναυτικὸν Ἀθηναίοισι χρεόν εἴη

