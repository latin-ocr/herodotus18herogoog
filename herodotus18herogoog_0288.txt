280 ἨΡΟΔΟΤΟΤ OTPANIA. [VIII.
ἥπερ ὁμολογέειν τῷ ταῦτα ἐργασαμένῳ· αὖτις δὲ, τό
“ Ἑλληνικὸν ἐόν ὅμαιμόν τε καὶ ὁμόγλωσσον, καὶ
θεῶν ἱδρύματά τε κοινσῖ καὶ θυσίαι, ἤθεά τε ὁμότρο-
πα· τῶν προδότας γενέσθαι Ἀθηναίους οὐκ ἂν εὖ
ἔχοι. ἐπίστασθέ τε οὕτω, εἰ μὴ καὶ πρότερον ἐτυγ·
χάνετε ἐπιστάμενοι· ἔστ’ ἂν καὶ εἷς περιῇ Ἀθηναίων,
μηδαμα ὁμολογήσοντας ἦμέας Ξέρξῃ· ὑμέων μέντοι
ἀγάμεθα τὴν προνοίην τήν ε’ς ημέας ἔχουσαν, ὅτι
προείδετε ημέων οἰκοφθορημένων οὕτω, ὥστε ἐπιθρέ-
ψαι ἐθέλειν ἡμέων τους οἰκέτας· καὶ ὗμῖν μὲν ἦ
χάρις ἐκπεπλήρωται· ἡμέες μέντοι λιπαρήσομεν
οὕτω ὅκως ἂν ἔχωμεν, οὐδὲν λυπέοντες ὖμέας· νῦν
δὲ, ὥς οὕτω ἐχόντων, στρατιὴν ὦς τάχιστα ἐκπέμ-
πετε· ως γὰρ ἡμέες εἰκάζομεν, οὐκ ἑκὰς χρόνου
παρέσται ὁ βάρβαρος ἐσβαλων ἐς τὴν ἡμετέρην,
ἄλλ’ ε’πειὸαν τάχιστα πυθηται τὴν ἀγγελίην ὅτι
ουδὲν ποιήσομεν τῶν ἐκεῖνος ημέων προσεδέετο.
πρὶν ὧν παρεῖναι ἐκεῖνον ἐς τὴν Ἀττικὴν, ἡμέας
καιρός ε’στι προσβωθῆσαι ἐς τὴν Βοιωτίην.” οῖ μὲν,
ταῦτα ὕποκριναμένων Ἀθηναίων ἀπαλλάσσοπο ἐς

Σπάρτην.

